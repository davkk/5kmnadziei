
# Regulamin Biegu na rzecz hospicjum „5 km Nadziei”    

## I. Patronat Honorowy  
Marszałek Województwa Warmińsko-Mazurskiego,  
Wojewoda Warmińsko-Mazurski,  
Prezydent Miasta Olsztyna  

## II. Patronat Medialny  
TVP3 Olsztyn,  
Melo Radio  


## III. Organizator  
Olsztyńskie Stowarzyszenie Hospicyjne „Palium”, al. Wojska Polskiego 30, 10-229 Olsztyn  

## IV. Partner organizacyjny  
STOWARZYSZENIE „LEŚNY CROSS”, Aleja Wojska Polskiego 19, 14-300 Morąg  

## V. Partnerzy  
CEiK, ul Parkowa 1, Olsztyn  

## VI. Termin i miejsce  
1. bieg odbędzie się 4 kwietnia 2020 roku w Olsztynie, CEiK ul Parkowa 1;
2. start biegu głównego nastąpi o godzinie 12:00. Linia startu zostanie zamknięta po około 5 minutach od strzału startera; długość trasy 5 km. Trasa nie posiada atestu. Nawierzchnia trasy szutrowa;
3. zasady startu dzieci (wiek 6 – 13 lat) i dorosłych oraz dokładna trasa biegu zostaną omówione w końcowej części oficjalnego otwarcia, które odbędzie się o godzinie 11:00  dzieci pokonują krótszy dystans: 6-10 lat dystans 200 m, 11-13 lat dystans 400 m);
4. wyznacznikiem przebiegu trasy będą osoby nadzorujące w jaskrawych kamizelkach rozmieszczone co 500 m.

## VII. Limit czasu i uczestników  
1. uczestników obowiązuje limit czasu wynoszący 90 minut na dystansie 5 km, liczony od strzału startera;
2. limit uczestników przewidziany na 500 osób;
3. uczestnicy, którzy nie ukończą biegu we wskazanym limicie czasu zobowiązani są do przerwania biegu i zejścia z trasy. Uczestnicy pozostający na trasie po upływie wskazanego limitu czasu, czynią to na własne ryzyko i odpowiedzialność, stosownie do przepisów ruchu drogowego i Kodeksu Cywilnego.

## VIII. Uczestnictwo  
1. prawo samodzielnego startu w biegu na dystansie 5 km mają wyłącznie osoby, które najpóźniej do 4 kwietnia 2020 r. ukończą 18 lat;
2. dzieci i młodzież do 18 roku życia, startują pod nadzorem rodzica, opiekuna prawnego lub opiekuna grupy zorganizowanej;
3. wszyscy uczestnicy startujący w biegu muszą zostać zweryfikowani w Biurze Zawodów;
4. wszyscy uczestnicy startujący w biegu mają obowiązek pisemnego poświadczenia zapoznania się z Regulaminem biegu w Biurze Zawodów;
5. uczestników biegu obowiązują przepisy PZLA oraz niniejszy regulamin. Weryfikacji można dokonać:
   - osobiście,
   - przez rodzica, opiekuna prawnego osoby nieletniej,
   - na podstawie dokumentu tożsamości osoby pełnoletniej; 
6. **uczestnicy mogą zabrać ze sobą czworonoga (pełna odpowiedzialność po stronie uczestnika), przy uwzględnieniu podstawowych zasad bezpieczeństwa:**
   - zwierze prowadzone na smyczy
   - jeśli konieczne to z kagańcem

## IX. Adres Biura Zawodów  
CEiK ul. Parkowa 1 w Olsztynie.

## X. Godziny pracy Biura Zawodów  
4 kwietnia 2020 r. – od 8:00 do 11:30; 

## XI. Zgłoszenia  
1. zgłoszenia przyjmowane są poprzez formularz zgłoszeniowy dostępny na stronie internetowej: www.superczas.pl, nie przewiduje się zapisów w dniu biegu;
2. zgłoszenie uważa się za kompletne, jeżeli zostaną spełnione następujące warunki: 
   - zostanie wypełniony formularz zgłoszeniowy,
   - zaksięgowana zostanie wpłata z tytułu opłaty startowej; 
3. zawodnicy zgłoszeni online do dnia 4 marca 2020 r. mają zagwarantowany pakiet startowy; **(AKTUALIZACJA 01.03.2020 DECYZJĄ ORGANIZATORA REJESTRACJA INTERNETOWA WYDŁUŻONA DO ŚRODY 11 MARCA 2020 DO GODZINY 23:59)** 
4. organizator zastrzega sobie prawo do wcześniejszego zakończenia zapisów w przypadku wyczerpania limitu uczestników; 
5. opłaty startowej można dokonać: tradycyjnym przelewem na konto do dnia 11 marca 2020 r.

## XII. Opłaty  
1. każdy uczestnik biegu ponosi koszty opłaty startowej (wpisowego) w wysokości 40 złotych - zachęcamy do wyższych wpłat;
2. opłata za bieg dzieci w wysokości 10 złotych - zachęcamy do wyższych wpłat;
3. wpłaty z tytułu opłaty startowej zostaną w całości przeznaczone na zakup pomp infuzyjnych dla hospicjum;
4. z tytułu wniesionej opłaty uczestnik biegu otrzymuje: 
   - okolicznościową koszulkę, 
   - wodę,
   - medal po ukończonym biegu, 
   - opiekę medyczna w trakcie trwania imprezy.
5. opłaty startowej można dokonać *tradycyjnym przelewem* na konto: 
   - Olsztyńskie Stowarzyszenie Hospicyjne "Palium", al. Wojska Polskiego 30, 10-229 Olsztyn Santander Bank O/Olsztyn: 20 1500 1298 1212 9001 8789 0000, w tytule proszę podać imię i nazwisko z dopiskiem „darowizna 5 km nadziei”;
6. po zaksięgowaniu opłaty startowej przy nazwisku uczestnika biegu pojawi się odpowiednia adnotacja potwierdzająca wpłatę;
7. jeżeli po upływie 7 dni płatność się nie zmienia, uczestnik zobowiązany jest skontaktować się z organizatorami mailowo:
   - hospicjum.olsztyn@gmail.com,
   - stowarzyszenielesnycross@gmail.com;
8. organizator nie odpowiada za zaginięcie zgłoszenia lub przelewu z winy poczty lub banku;
9. opłata raz uiszczona nie podlega zwrotowi;
10. w przypadku nie opłacenia opłaty startowej do dnia 11 marca 2020 r. (decyduje data dokonania przelewu) organizator usuwa uczestnika z listy startowej. 

## XIII. Depozyty  
Depozyt nie jest przewidziany.  

## XIV. Klasyfikacja  
Bieg na rzecz hospicjum „5 km Nadziei” jest konkurencją sportową bez pomiaru czasu o charakterze charytatywnym. Klasyfikacja czasowa oraz podział na kategorie wiekowe są zniesione ze względu na szczególny charakter biegu i wspólny start.  

## XV. Nagrody  
Wszyscy uczestnicy, którzy ukończą Bieg na rzecz hospicjum „5 km Nadziei” otrzymują na mecie pamiątkowe medale.  

## XVI. Informacja o przetwarzaniu danych osobowych  
Bieg 5km Nadziei jest współorganizowane przez:
- Olsztyńskie Stowarzyszenie Hospicyjne „Palium”, al. Wojska Polskiego 30, 10-229
Olsztyn, tel. 89 532 61 73, e-mail: hospicjum.olsztyn@gmail.com,
- Stowarzyszenie „Leśny Cross”, Aleja Wojska Polskiego 19, 14-300 Morąg  

dalej: Współorganizatorzy.  
którzy działają w związku z organizacją wydarzenia jako współadministratorzy Państwa
danych osobowych, jako Uczestników.  

1. **DANE, KTÓRE PRZETWARZAMY I CEL PRZETWARZANIA DANYCH**  
Dane Państwa w zakresie imienia, nazwiska, adresu zamieszkania, adresu e-mail, nr
telefonu, przetwarzamy w celu zapisu na wydarzenie, zapewnienia obsługi wydarzenia (np.
wysłania informacji o biegu) oraz wydania nagród. Państwa data urodzenia jest niezbędna w
celu przyporządkowania Państwa do grupy wiekowej. Podanie przez Państwa danych jest
niezbędne do rejestracji na wydarzenie, ale dobrowolne. Rejestrując się na nasze
wydarzenie i wybierając odpowiednie opcje udziału, zawieracie Państwo z nami umowę,
która jest podstawą naszych działań.
Podczas biegu, każdy ze współorganizatorów będzie wykonywać i publikować zdjęcia (na
profilu FB organizatora, współorganizatora oraz biegu, oraz na stronach www organizatora,
współorganizatora oraz biegu) , na których może znajdować się Państwa wizerunek w celu
promocji wydarzenia, co jest prawnie uzasadnionym interesem każdego ze
współorganizatorów.
Prosimy o zgłoszenie się do stanowiska współorganizatorów w dniu zawodów, jeśli nie chcą
Państwo, abyśmy utrwalali Państwa wizerunek na zdjęciach.  
2. **CZAS PRZETWARZANIA DANYCH**  
Dane Uczestników w zakresie wpłaconych darowizn będziemy przetwarzać przez 5 lat
liczonych od roku następującego po roku ostatniej czynności księgowej.
Natomiast dane niezbędne do zapisania się na wydarzenie będziemy przetwarzać do czasu
rozliczenia projektu z UM w Olsztynie.  
3. **ODBIORCY DANYCH OSOBOWYCH**  
Dane osobowe uczestników będą publikowane na stronie internetowej organizatora,
współorganizatora oraz biegu. Ponadto dane będą ujawniane zewnętrznym podmiotom, w
szczególności dostawcom odpowiedzialnym z obsługę systemów informatycznych,
bankowych, za pomocą której realizowane są wpłaty.
W przypadku publikacji danych na profilach FB, dane mogą być przekazywane krajów, w
których obowiązują inne przepisy w zakresie ochrony danych osobowych np. Stanach
Zjednoczonych Ameryki, lub innych krajach, w których Facebook ma swoje serwery.  
4. **PRZYSŁUGUJĄCE PRAWA**  
Posiadają Państwo prawo dostępu do swoich danych osobowych, ich sprostowania,
ograniczenia ich przetwarzania, przenoszenia danych, przetwarzanych w systemach
informatycznych oraz prawo do sprzeciwu.
W celu skorzystania z któregoś z ww. prawa prosimy się kontaktować z Olsztyńskim
Stowarzyszeniem Hospicyjnym „Palium”, al. Wojska Polskiego 30, 10-229 Olsztyn, tel. 89
532 61 73, e-mail: hospicjum.olsztyn@gmail.com
Przysługuje Państwu również prawo wniesienia skargi do organu nadzorczego Prezesa
Urzędu Ochrony Danych Osobowych, ul. Stawki 2, 00-193 Warszawa.  
5. **KONTAKT Z INSPEKTOREM OCHRONY DANYCH**  
Pytania w zakresie przetwarzania danych osobowych można kierować do naszego
Inspektora Ochrony Danych na adres e-mail: iod.hospicjum.olsztyn@gmail.com  

## XVII. Postanowienia końcowe  
1. zabrania się poruszania po trasie biegu na rowerach, rolkach, deskorolkach, innych urządzeniach mechanicznych oraz z wózkami dziecięcymi bez ważnego zezwolenia wydanego przez Organizatora. Na trasie mogą znajdować się jedynie pojazdy organizatora (rowery, motocykle, quady, samochody);
2. w czasie trwania biegu Uczestnicy powinni stosować się do poleceń wydawanych przez osoby odpowiedzialne za bezpieczeństwo, służby porządkowe oraz inne osoby wyznaczone przez Organizatora;
3. każdy uczestnik jest zobowiązany do podpisania oświadczenia o znajomości regulaminu. Podpisując ww. oświadczenie, uczestnik wyraża zgodę na udzielenie pierwszej pomocy medycznej, wykonanie innych zabiegów medycznych oraz transport poszkodowanego w bezpieczne miejsce przez personel medyczny i paramedyczny działający w imieniu organizatora;
4. uczestnik oświadcza, że jest zdolny do udziału w biegu, nie są mu znane żadne powody o charakterze zdrowotnym wykluczające go z udziału w biegu oraz, że startuje na własną odpowiedzialność, przyjmuje do wiadomości, że udział w biegu wiąże się z wysiłkiem fizycznym i pociąga za sobą naturalne ryzyko wypadku, odniesienia obrażeń ciała i urazów fizycznych (w tym śmierci), a także szkód i strat o charakterze majątkowym. Ponadto, z udziałem w zawodach mogą wiązać się inne, niemożliwe w tej chwili do przewidzenia, czynniki ryzyka. Podpisanie oświadczenia o znajomości regulaminu oznacza, że Uczestnik rozważył i ocenił zakres i charakter ryzyka wiążącego się z udziałem w biegu, startuje dobrowolnie i wyłącznie na własną odpowiedzialność. Decyzje lekarzy dotyczące kontynuowania biegu podczas imprezy są ostateczne i nieodwołalne;
5. zapisując się do udziału w zawodach uczestnik akceptuje niniejszy regulamin i wyraża zgodę na nieodpłatne wykorzystanie jego wizerunku utrwalonego w formie fotografii lub zapisu wideo oraz udziela Organizatorowi nieodpłatnej licencji na wykorzystanie go na wszystkich polach eksploatacji, w tym: utrwalania i rozpowszechniania w dowolnej formie oraz wprowadzanie do pamięci komputera, wykorzystania do promocji i organizacji imprez udostępniania sponsorom oraz partnerom I Biegu na rzecz hospicjum„5 km Nadziei” w celu ich promocji w kontekście udziału w imprezie, zamieszczania i publikowania na promocyjnych materiałach drukowanych Organizatora, w prasie, na stronach internetowych oraz w przekazach telewizyjnych i radiowych;
6. organizator zastrzega sobie prawo do odwołania biegu lub jego przerwania bez podania powodów;
7. wiążąca i ostateczna interpretacja niniejszego regulaminu przysługuje wyłącznie organizatorowi I Biegu na rzecz hospicjum„5 km Nadziei”. W sprawach nieujętych w Regulaminie rozstrzyga Organizator. Jeżeli którekolwiek z postanowień Regulaminu zostanie częściowo lub w całości uznane za nieważne lub niemożliwe do wyegzekwowania – wszelkie inne postanowienia (w całości bądź częściowo) zachowują ważność.
